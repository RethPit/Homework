
# Simple Space invaders - Petr Žídek

## Obsah

1. Koncept
1. 1 Technologie
2. Grafika
3. Zvuky
4. Hudba
5. Kódování
6. Reklama

## 1 Koncept
Jako téma své práce jsem si vybral udělat jednoduchou verzi legendární hry Space invaders. Ve hře se bude ovládat malá kosmická loď, která bude umístěna do vesmíru. Loď se bude ovládat šipkami a to nahoru, dolů, doleva a doprava. Dále bude také umět po stisknutí mezerníku vystřelit jakýsi laser nebo raketku, kterými bude schopná zničit náhodně generující se asteroidy, které na ní budou ze všech stran náhodně létat.

## 1.1 Technologie
Pro tvorbu této hry jsem si vybral herní engine Godot, který je jednoduchý a pro tento typ hry podle mě naprosto ideální a dostačující. Pro vytváření a malování různých spritů se bude využívat programu Adobe Photoshop. Dále se bude využívat internetu a GitHubu.

## 2. Grafika
Grafika hry bude velmi jednoduchá, protože se bude jednat o 2D grafiku. Samotná raketka bude mít pouze dva sprity a to když bude v pořádku střílet a pak, když se rozbije a hra skončí. Dále zde bude jeden sprite asteroidu, jeden sprite pro výbuch a jeden sprite výstřelu laseru nebo raketky. A samozřejmě nějaké pozadí typu černá nebo tmavě modrá plocha s bílými tečkami představující hvězdy.   
## 3. Zvuky
Zvuky ve hře budou představovat jen zvuk výstřelu laseru nebo raketky, výbuchu a pohybu samotné lodě. Zvuky budou použity buď některé z veřejných knihoven anebo například pro zvuk laseru bude použit klasický zvuk z filmové franšízy Star Wars. 
## 4. Hudba
Hudba zde nebude žádná anebo jen opravdu jednoduchá a minimalistická v podobě nějakých osmi bitových tónů. Pokud zde hudba bude, opět využiji veřejně dostupných materiálů. 
## 5. Kódování
Jelikož jsem si vybral herní engine Godot, hra bude kódována v jejich vlastním skriptovacím jazyce GDScript, který je velmi podobný programovacímu jazyku Python.
## 6. Reklama
Reklama hry bude řešena jednoduchým plakátem vytvořeným v Adobe Photoshop. 
